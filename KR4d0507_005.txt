# -*- mode: mandoku-view; -*-
#+TITLE: 閑居叢稿
#+DATE: 2015-08-25 00:12:26.536184
#+PROPERTY: ID KR4d0507
#+PROPERTY: BASEEDITION WYG    
#+PROPERTY: JUAN 卷五
<pb:KR4d0507_WYG_005-1a>¶
欽定四庫全書¶
　閑居叢稿卷五　　　　　元　蒲道源　撰¶
　　七言律詩¶
　　　與蒙古經歴¶
幕中郁有古風還畫諾須教刺史閑但得胸襟清似水¶
何憂簿領疊如山四書至味沉潛外三歎遺音雅淡間¶
大器晚成天意在不勞驚訝鬢毛斑¶
　　　與金州唐節使¶
<pb:KR4d0507_WYG_005-1b>¶
少年交結盡名流氣壓元龍百尺樓曽出竒謀清朔漠¶
更教遺愛及西州百篇囊有珠璣積一話胸無芥蔕留¶
早晚漢城催報政定將興學占先籌¶
　　　餞張南發兵後求姪孫¶
淚灑鴒原惟一息魂消鳯嶺更諸孫崑山焚玉刼灰冷¶
合浦還珠天理存䟦渉可能嗟嵗暮團欒猶及見春温¶
當途果有成人美愛助須教薄俗敦¶
　　　賀扈宰樂山亭¶
<pb:KR4d0507_WYG_005-2a>¶
面對終南第一亭光芒時動少㣲星心閒老去稀華髪¶
眼净朝來望翠屛拄笏雅知多爽氣移文何用託山靈¶
欲參靜壽無言荅萬古相看只麽青¶
　　　晉卿叅軍美解¶
悃幅無華語最真慈祥融作滿城春官期已代寧堪客¶
鄉思難裁正為親秦嶺雲寒凝别恨鄜州月滿望歸人¶
劇談曽美茲風土傾葢他年定有因¶
　　　送謝書吏入察院¶
<pb:KR4d0507_WYG_005-2b>¶
年來覿面記凡三傾寫今囬得細談吏習豈容甘窘束¶
聖經似欲苦竒探置身清要期無負著跡廉能自不慙¶
擬託梅花泥行色驛胥門外報征驂¶
　　　與張彦雄典史¶
簿領生平已白頭漫漫宦海嘆沉浮乆拚袖手閒中過¶
未肯馳心分外求自昔事人惟直道祗今起廢得賢侯¶
不虧公賦舒民力賛畫須看第一籌¶
　　　白鬚一莖戲示徳衡¶
<pb:KR4d0507_WYG_005-3a>¶
世間涅白成緇易髭鬢還能黒變皤萬事塵埃常作惱¶
一莖霜雪總嫌多倩人欵鑷真堪笑顧我耽吟已被魔¶
五五青春猶見此不知衰老更如何¶
　　　和雲南張叅政韻¶
一泓止水湛天君妍醜須教物自分明月照開蠻徼地¶
清風吹破瘴江雲絲綸方重當今選竹帛終垂異日勲¶
擬藉墨卿修刺謁自慙庸陋豈能文¶
盤盤襟量見夫君涇渭清渾次第分道徳餘光禆日月¶
<pb:KR4d0507_WYG_005-3b>¶
才名晚節際風雲救時雅負姚崇志奉使曽竒陸賈勲¶
㑹看徳星明絶徼不妨清夜候天文¶
雖居畎畆不忘君行止難將一語分貧陋自甘門挂席¶
明光誰奏賦凌雲宦㳺海内寧容跡翰墨塲中擬䇿勲¶
函丈今朝接餘論我知天未䘮斯文¶
　　　同知禱雨殊應¶
去冬新歲旱堪憂賢倅精誠力禱求設次致齋先㓗己¶
出郊徒歩為迎湫一犁甘澤應無負萬頃來麰看有秋¶
<pb:KR4d0507_WYG_005-4a>¶
老弱免為溝壑慮定將何物報吾侯¶
麥針塊底渇春膏旱暵經時土不毛致此精神何愧怍¶
沛然甘㴻解焦勞寸心巳自孚天意一飽端能及我曹¶
欲賛賢侯霖雨手賦詩自笑乏風騷¶
　　　石節使漢中改𦵏二親¶
子平情事未能忘得告歸來辦歛藏問具直須如古制¶
興哀猶得似初䘮便教閣雨深知孝不待移辰始克襄¶
明日宦程又回首聲詩聊為發幽光¶
<pb:KR4d0507_WYG_005-4b>¶
　　　與徐伯𢎞廉使¶
柏臺蘭省見清規廉問西來未及朞憲府宏綱方日舉¶
秋官召節已星馳寸心天地殊無愧千載風雲自有時¶
山澤癯儒雖乏用尚能歌咏得賢詩¶
身退明時重挽留肯將富貴自為謀才名應是世間傑¶
心志當先天下憂鵰鶚擊强猶易見鳯麟呈瑞更難求¶
此行台斗終須踐海内沉疴庶有瘳¶
　　　與郝僉事¶
<pb:KR4d0507_WYG_005-5a>¶
人物當今比數中故家喬木逈難同釋寃正得真卿雨¶
疾惡方驚伯厚風忠義至誠知不負文章餘事亦能工¶
此行足慰斯民望但惜匆匆馬首東¶
小齋容膝為誰開䞉喜分司使者來此日寵光生白屋¶
他年盛事記烏臺清風亹亹聞餘論霽月溶溶絶㸃埃¶
甚欲搜枯伸謝臆斐然成句不知裁¶
　　　仲章分送雙鴨以詩為謝¶
飼雛分食顧䲭盤黒白成花見羽翰作對恍疑王令舄¶
<pb:KR4d0507_WYG_005-5b>¶
能言新出陸家闌穿籬正恐比鄰惱蒸瓠寧供好客餐¶
思我且寛庖宰限堦前短足任蹣跚¶
　　　次耶律奉使鎮南樓詩韻¶
雄視坤維有此樓恍疑八表繼神㳺山連秦蜀相鄰際¶
水接襄樊不盡頭隂闔陽開増偉觀月明風冷怯清秋¶
百年豪傑登臨處詩興飄飄隘九州¶
　　　壽西軒王先生七十¶
當代聲名重泰山天教後學見衣冠老來已向從心悟¶
<pb:KR4d0507_WYG_005-6a>¶
閒裡何憂致仕難松栢交隂同種徳子孫承候數傳安¶
一杯滿為先生壽宗主文盟閲歲寒¶
　　　金州王節使惠茶(王因論鹽/法至府)¶
一緘雲翰識謙和紫餅相兼厚意多惠我喜從金郡牧¶
報辭愧乏玉川歌風生曉鼎清詩興日永晴忩戰睡魔¶
豈止吾儕得真况更期良法論鹹鹺¶
　　　趙叅政寄墨¶
子墨客卿新見歸尚書賢相舊曽依人間鈞寵憐寒陋¶
<pb:KR4d0507_WYG_005-6b>¶
天上台光接少㣲九鼎鴻毛真借重一珪𤣥玉爛生輝¶
情知造物留椽筆勲業猶能為發揮¶
　　　壽山木王國賓時縂尹興元¶
早擅雄文直禁林晚年隨處種棠隂一言恕得聖賢印¶
萬物生同天地心華髪元龜惟舊徳紫泥丹詔聼新音¶
道山日月春長在且為梅花滿意斟¶
　　　與曹總管¶
魯齋授受得精㣲已際風雲見發揮平昔功夫該體用¶
<pb:KR4d0507_WYG_005-7a>¶
只今事業信光暉吏民與我傾心乆人物如公屈指稀¶
前日泮宫聆一話情知吾道有依歸¶
　　　餞雷豫¶
鼎湖龍去已踰年聖徳神功付史編四海遺文須紀録¶
一時妙選及英賢才華合起明光草聲價曽依幕府蓮¶
東閣官梅春正好肯稽王事少留連¶
　　　送金州宣差¶
當代雄豪磊落人一州蕞爾豈容身恩懐甿俗猶親子¶
<pb:KR4d0507_WYG_005-7b>¶
禮貌儒生若大賓飽看江山三載滿促歸勲業一時新¶
我言有證非諛頌曽問甘棠戴白民¶
　　　餞趙總管之蜀省叅政¶
江漢承流近五年榮陞執政入西川三朝再世忠誠著¶
雙相一門昆弟賢徳量廟堂應不負勲名鐘鼎更須傳¶
春風到處隨旌斾坐覺坤維已晏然¶
　　　賀大参趙公榮陞蜀省¶
先公忠孝有天知昆仲青氊復鳯池榮捧白麻瞻北闕¶
<pb:KR4d0507_WYG_005-8a>¶
前驅畫㦸鎮西陲賓僚共仰今朝賀父老難忘後日思¶
收拾五年寛惠政忍教冩入送行詩¶
　　　鞏昌城隍廟古槐(樛枝壓屋修葺莫可郡同知/禱於神次日樛枝已剪移置)¶
　　　　(地了無聲聞郡人美其誠感徴詩/文以識之遂求予作因賦以寄)¶
古廟庭槐已十圍樛枝壓屋礙修治公輸雖巧技莫展¶
别駕至誠神自知靜夜不聞聲與臭平明忽見剪還移¶
威靈豈但驚凡目要索詩人為賦詩¶
　　　御香至文廟¶
<pb:KR4d0507_WYG_005-8b>¶
莫將灰冷歎斯文星使來添寳鼎薰晉邸祝釐皆有謂¶
泮宫行事未前聞要慿明徳通三聖已見祥煙結五雲¶
但説天功非已力二君不解代慇懃¶
　　　贈武康楊吏目茂卿¶
簿領邅回兩鬢絲三年州幕嘆衰遲耽書癖於左氏傳¶
覔語工似唐人詩休憚朔風行役苦要看晚節復榮時¶
寧馨好在長安乆想為親來出董帷¶
　　　送桂時可教授¶
<pb:KR4d0507_WYG_005-9a>¶
排雲閶闔叩天聦名動朝紳一日中旅困五年非敗北¶
水流萬折竟朝東喜聞鱣序恩初沛須信麟經道未窮¶
却似當年新及第馬前惟欠杏園紅¶
　　　劉君舉迎母陜西就養¶
鶴髪慈闈暮景長豈辭王事不遑將簿書曉出趨西省¶
&KR0949;髓時歸奉北堂餘日固知當愛惜孤雲無用更彷徨¶
他年厚禄回鄉里要著萊衣捧壽觴¶
　　　贈日者朱月潭¶
<pb:KR4d0507_WYG_005-9b>¶
朱子胸中五緯學古潭霜後一輪秋談天有口逢清賞¶
印月無心異濁流淅玉不堪江漢住挑囊又作錦城游¶
臨行苦要新詩句為問饑來煮得不¶
　　　題趙秀才鳩錢贖伯團聚卷¶
父兮生我已歸泉伯也為俘未出樊地下有知寧瞑目¶
天涯無奈只銷魂可憐孝子能承志所幸東人不寡恩¶
故里團欒燈火夜此行真足慰亡存¶
　　　寄徳衡弟同僚子安賢友¶
<pb:KR4d0507_WYG_005-10a>¶
我亦聞弦解賞音未瞻眉宇識君心脂韋肯與時情混¶
鐵石應知歲月深千里神交同晤語三年吾弟辱良箴¶
得朋乆向西南望何日相逢話續今¶
　　　九月同李子文羅壽甫行城南溪上¶
溪水泠泠玉佩聲沿溪路轉忽川平襟懐鬰滯得開豁¶
腰足痺頑時散行㡬樹霜紅明夕照數峰煙碧倚寒晴¶
兹逰勝友相酬和殆與秋光欲鬬清¶
　　　與阿齊同知(時任/興元)¶
<pb:KR4d0507_WYG_005-10b>¶
氣如(闕/)　貌敦龎胸次玲瓏三八忩曽盡小心叅禁闥¶
合膺髙爵貳侯邦民知愷悌情先得吏見廉明氣已降¶
宣化承流何所似溶溶新緑漲春江¶
　　　送瓜爾佳權府赴幷州同知¶
平生踐履用功深中歲名塲見陸沉萬事已拚閒不問¶
一官能與老相尋涇源盼盼焦勞望漢水悠悠去住心¶
後日征驂杳西北更期珍重保千金¶
　　　送張知事任滿回奉元¶
<pb:KR4d0507_WYG_005-11a>¶
蓮花幕下盡儒珍談笑風流獨數君歸路不妨乘欵段¶
簿書何足較紛紜與人有約泉邊月同我無心嶺上雲¶
此去終南定髙卧好音時遣數相聞¶
　　　送經歴王元亨赴憲幕任¶
西軒老子笑顔開喜見鵷雛眼底來可是官程還有限¶
又教行色苦相催刀圭小試趨蓮幕書檄旋聞赴柏臺¶
清譽如今塞朝野誰云吾道乏人才¶
　　　賀張尹新除(舊西/鄉簿)¶
<pb:KR4d0507_WYG_005-11b>¶
除書捧讀謝恩歸脱却荷衣便著緋百里陽春能煦物¶
九霄郎宿更増輝徴科有道追胥少聼决無私訟牒稀¶
食禄固知男子事可能榮養及庭闈¶
　　　與張録事(先任平/凉經歴)¶
吏能曽試幕中賓此日叅軍姓字新百雉肅清應奠枕¶
九衢生聚少㳺民政寛定使征徭薄公退何妨笑語頻¶
近歲疲氓遭歉惡可無竒術弭吟呻¶
　　　李子文得雄(子文集名/南溪類槀)¶
<pb:KR4d0507_WYG_005-12a>¶
掌上嬌嚶玉雪肌怪來黄色喜生眉固知仙李盤根大¶
却笑蟠桃結子遲稿類南溪應有託樽開北海更何疑¶
他年擬賦髙軒過定説君家緫角兒¶
　　　次韻張仁甫見贈¶
窺竊陳編苦肺膓何殊鼠雀解偷倉自知日計成鳩拙¶
况與時賢敢鴈行推激過高増愧怍陪從未乆見循良¶
泮宫鳴道須前軰如我空踈分括囊¶
　　　與李緫管時之興元任¶
<pb:KR4d0507_WYG_005-12b>¶
卿月分輝領郡章手持天誥出鵷行五雲佳氣觚稜逺¶
萬里先聲姓字香宻勿乆叅經國務慈祥小試治民方¶
他年史筆標循吏未信龔黄獨有光¶
　　　次韻王仲禮(上已約出/郊雨不果)¶
朋友如君氣味投相尋一笑果何由暇中值雨惟思睡¶
貧裏逢春只辦愁行樂忍令佳節負光隂不為少年留¶
且看明日開晴霽拄杖從公到處㳺¶
　　　徳衡弟乆患目疾昨送决明因有詩謝用韻以¶
<pb:KR4d0507_WYG_005-13a>¶
　　　　荅¶
乆厭虀酸滑帶涎此花功效敵黄連槐芽細細初供摘¶
菊蕾青青未鬭妍風味更宜濃煮茗醺酣休説内裝綿¶
我今唱和須留著付與他時小姪編¶
　　　與汪同知(汪左丞子䕃/興元同知)¶
三葉勲臣秉節麾生來官爵不憂遲貳車豈是淹留地¶
弱冠聊為仕進基未報君親心最急正當民社學兼資¶
更期養就凌雲翮復取青氊占鳯池¶
<pb:KR4d0507_WYG_005-13b>¶
　　　獸炭¶
山林斤斧日童顛陶穴還將烈炬然已許寒爐供歲計¶
更遭豪客損天全火牛爇尾終難遁霧豹焚身亦可憐¶
爭似繡簾金鴨好晝閒長吐一絲烟¶
　　　題王提學曲肱亭¶
八詠南褒意未厭又看新榜照危簷不嫌疏食供清淡¶
時復華胥寄黒甜霽月光風非俗物仁山智水得珍潛¶
夢周老我今無復希聖工夫敢自謙¶
<pb:KR4d0507_WYG_005-14a>¶
　　　呈王西軒先生¶
耆舊風流不數人喜於函丈接清塵只應賀監知前世¶
肯倚王維認後身萬古長庚常配月一言寒谷便生春¶
割雞已枉庖丁具聞有禎祥到渭濵¶
　　　送趙經歴美解東歸¶
蓮幕雍容六見春簿書叢裏得抽身筆端有藥醫民瘼¶
囊底無金濟客貧事與向時嗟勢異誰於吾道最情真¶
一詩不盡暌違意側聼除音入耳新¶
<pb:KR4d0507_WYG_005-14b>¶
　　　送陳洪道(有序在第/十九卷)¶
風骨翛然野鶴孤逺㳺應笑泣窮途藩籬不限終聞道¶
冠服雖殊内本儒曉揖清風趨孔里晴占紫氣入殷都¶
歸來胸次應瓌瑋未敢相看作故吾¶
　　　上張僉事¶
面目春風鐵石心堂堂人物重當今乆聞珥筆司彈劾¶
喜見登車出按臨白璧温純無少玷朱弦疏越有遺音¶
不徒汗簡留名字清譽先傳滿士林¶
<pb:KR4d0507_WYG_005-15a>¶
　　　送劉載叔歸鄉𦵏親¶
天涯陟岵歛兵餘淚眼驚看季父書二老重泉成夢後¶
孤兒萬里得歸初欲封抔土心尤切難報終天痛曷如¶
愛莫助之應重感一詩何惜送征車¶
　　　别緫判忠翊任侯¶
悃愊無華更老成恬然随分即功名太羮𤣥酒有真味¶
古磬朱絲非俗聲漢郡每懐深仰徳燕城不意遽趨程¶
再瞻芝宇知何日聊藉荒詩叙别情¶
<pb:KR4d0507_WYG_005-15b>¶
　　　彦實道録職教漢中滿代¶
剥落浮華一味真三年道侣敬如新此時正際棊收局¶
平日方知徳服人已辦内丹輕歲月更將外物等埃塵¶
歸歟重訪師門舊閉戸蕭然説養神¶
　　　劉邢公慶九十應制¶
父子華顛一品崇古今四海罕能同賢良不羨齊轅固¶
齒爵兼儕衛武公羊出太官嘉㑹腆鳩蹲靈壽眷恩隆¶
小臣應制詩何取但願年年拜下風¶
<pb:KR4d0507_WYG_005-16a>¶
養老優賢聖主心三槐劉氏慶源深邢公黄髪封宗國¶
莱子斑衣長禁林珍從忽聞恩有及寵驚自謂福何任¶
定將拜賜宫壺酒壽斝今朝滿意斟¶
　　　壽秋谷平章¶
碩材扶䕶頼𤣥功已與明堂作棟隆江漢炳靈雖借重¶
乾坤間氣自難同勲名真似韓忠獻壽考當逾郭令公¶
更為皇家建邦本異時緑野樂無窮¶
此日慇懃薦壽尊祝辭富貴不須論春融定見叢稊發¶
<pb:KR4d0507_WYG_005-16b>¶
陽復端由碩果存臧逹忠言宜有後栖筠相業㑹傳孫¶
桑蓬准備為弧矢佳氣葱葱集慶門¶
　　　周南翁待制奉母歸鄱焚黄¶
仙路瀛洲已快登兩封一贈死生榮庭闈垂白康寧福¶
丘壠焚黄感愴情鄱郡江山如有待潘輿里巷共歡迎¶
告歸莫作懐安計逺大須期異日程¶
　　　贈茶劉先生(東海人有疾者/飲以茶愈故名)¶
安期曽授棗如𤓰更有通靈石鼎茶能使膏肓奔䜿子¶
<pb:KR4d0507_WYG_005-17a>¶
却愁名姓動京華新泉活火隨縁計明月清風到處家¶
仙道由來先濟物豈甘朝市博烟霞¶
　　　題曹溪應真圖¶
妄身當日已成空幻影誰教落畫工折葦浮杯皆佛事¶
降龍伏虎盡神通朋儕十六縁塵外世界三千變現中¶
我亦逢塲聊戲墨何須直待嗣宗風¶
　　　挽天師留國公¶
留侯華胄復封留學貫天人孰與儔爵以上公膺寵數¶
<pb:KR4d0507_WYG_005-17b>¶
年違中壽返仙逰百靈長䕶家傳劍一代空驚壑徙舟¶
耿耿輔元心未巳𤣥宮應共祖師謀¶
妙齡驚悟讀儒書正一宗傳不怪迂感雪呈祥銀錫印¶
退潮為害鐵書符無心更欲居浮世有子還能嗣逺圖¶
玉兔仙翁成約在夢中騎鶴上清都¶
　　　題祖生求母詩卷¶
盜起黄華發禍㡬祖生五歲失慈闈淚如積雨幾時盡¶
目斷孤雲何處飛三十年中勞遍訪數千里外喜同歸¶
<pb:KR4d0507_WYG_005-18a>¶
始知天理符人事孝感曽無間顯㣲¶
　　　題某氏生封母¶
明時盛典世難逢慶集慈闈喜氣濃子歴官榮供禄養¶
天教壽嘏及生封鸞書優渥頒恩數象服尊嚴稱徳容¶
積厚報豐知未已嗣今申錫看重重¶
　　　送李元章赴縣宰任¶
東溪玉潤見名郎稔住京華仕太常已慣在庭觀禮樂¶
仍須試邑課農桑持身有道廉為本恤衆無他惠是方¶
<pb:KR4d0507_WYG_005-18b>¶
陜服古來稱召伯異時遺愛似甘棠¶
　¶
　¶
　¶
　¶
　¶
　¶
　閑居叢稿卷五¶
