# -*- mode: mandoku-view; -*-
#+TITLE: 閑居叢稿
#+DATE: 2015-08-25 00:12:26.653399
#+PROPERTY: ID KR4d0507
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0507_WYG_012-1a>¶
欽定四庫全書¶
　閑居叢稿卷十二　　　　元　蒲道源　撰¶
　　樂府¶
　　　酹江月(次李壽卿侍西軒先生九日賞菊/)¶
暮秋天氣似堪悲還有一般堪悦憔悴黃花風露底香¶
韻自能招客手當紅牙觴飛急羽且為酬佳節龍山依¶
舊不知誰是豪傑　我愛隠士風流就開三徑欲往無¶
能得萬事㑹須論一醉非我非人非物座上狂歌尊前¶
<pb:KR4d0507_WYG_012-1b>¶
起舞待向醒時説傲霜枝在莫教空老寒色¶
　　　又(次梅隠丈壽旦感懷/)¶
南箕月直想青天萬里光芒生夕誰料英靈如此賦辜¶
負生平胸臆世事悠悠塵縁衮衮仰看晴空碧利名餘¶
子面騂羞汗長瀝　幸自吾愛吾廬南山招隠灑掃躬¶
厮役但願身强餘慶在流與子孫逢吉暢飲怡情浩歌¶
乗興風月共呼集從今數去那朝非是生日¶
　　　水調歌頭(癸未中秋雨悶中示德衡弟/)¶
<pb:KR4d0507_WYG_012-2a>¶
天公何見戲凡事毎相乖應知今夜秋半故故放雲霾¶
不遣妲娥窺户空使騷人賞客樽爼預安排無復弄清¶
影祗自黯愁懷　下簾櫳收綺席罷金釵誰能為我叩¶
廣寒玉殿令開待得良辰美景却遇凄風苦雨好事實¶
難諧髙卧清無夢簷溜滴空堦¶
　　　又(次權待制韻/)¶
燕城過長夏鄉思若為禁故園松竹瀟洒乆矣負幽尋¶
賴有仙壇詩伯同寓玉堂清署相顧意殊深餘暇儘談¶
<pb:KR4d0507_WYG_012-2b>¶
笑煩暑自消沉　繞長廊臨静砌稱閑心颼颼樹杪風¶
至流水入衣襟尚愧無窮汗簡也預諸公奮筆投跡是¶
非林何日了官事倒珮脫冠簮¶
　　　滿庭芳(南營探梅至梅隠丈故居/)¶
長憶當年讀書牕下嵗寒留看孤芳巡簷索笑重到更¶
彷徨梅隠先生何在清江外新構茅堂人應道攀枝嗅¶
蘂那得救飢膓　多情餘習氣芒鞋竹杖未忍相忘但¶
年年依舊踈影幽香好是春風近也猶記得吟繞昏黄¶
<pb:KR4d0507_WYG_012-3a>¶
開樽飲參橫斗轉同醉卧花傍¶
　　　木蘭花慢(壽王國賓總管/)¶
數當今人物問誰似玉堂仙但蘇子才名居中未幾補¶
外何偏天公意深有在要周流海内作師傳萬古斯文¶
正脈一生前聖遺編　胸襟理勝自超然雖老未華顛¶
念厚禄崇資真成大耐何計榮遷心期嵗豐民樂更公¶
庭無訟酒如川喚取梅花為壽看他老檜千年¶
　　　又(壽劉邢公/)¶
<pb:KR4d0507_WYG_012-3b>¶
八旬今又八説尚齒更誰尊况賜號司徒疏封大國榮¶
及生存白麻制詞新寵算一家四世被皇恩七十兒為¶
内相斑衣笑捧金樽　近聞迎駕到金門親奉玉音温問¶
父子行年康寜壽考定省晨昏鑾坡正須耆舊道平時致¶
仕不宜論這種靈椿丹桂天公偏養深根¶
　　　西江月(九日南城郊行/)¶
堤栁風前影瘦池荷雨後香殘髙秋風色已闌珊落日¶
孤烟微暗　平野大家徐步此身贏得長閑路逢俗子¶
<pb:KR4d0507_WYG_012-4a>¶
笑相看道我為歡冷淡¶
　　　清平樂(李子文恵秋瓜/)¶
一罌甘露来自東陵圃五色金盤摩詰句到口聊消沉¶
痼　割開碧玉稜層嚼時牙頬生氷可惜這般風味不¶
當六月炎蒸¶
　　　又(壽趙總管/)¶
相門華胄勲業誰居右且向人間涵養就鼎軸青氊依¶
舊　鄜延遺愛尤思梁州新政方宜處處邦民香火祝¶
<pb:KR4d0507_WYG_012-4b>¶
君千嵗為期¶
　　　又(壽李平章/)¶
(闕/)年宫教龍躍隨天造定策兩朝儒者後勲業更誰能¶
到　玉堂暫得餘閑歸来燕坐知還待滿令公書考却¶
囘絲竹東山¶
　　　㸃絳唇(次杜仲正經歴懹古韵/)¶
少日峥嶸已看紫氣衝牛斗詩才神授我輩宜緘口¶
蓮幕風流得見芝睂秀空搔首野梅官栁先落君家手¶
<pb:KR4d0507_WYG_012-5a>¶
　　　又(重次前韵三闋/)¶
西蜀明侯鈎連閣道蒼崖斗漢皇天授故國嶓江口¶
往事浮雲依舊梁山秀時延首淡烟踈栁欲畫無竒手¶
　　　又¶
一賦阿房水之江漢星之斗精微心授不待形容口¶
贈我新詞字字皆竒秀宜稱首肯教韓栁獨擅文章手¶
　　　又¶
深味遺編無心禄仕求升斗學慙師授朱墨聊餬口¶
<pb:KR4d0507_WYG_012-5b>¶
自笑踈頑詎敢儕英秀寜低首五株門栁閑袖春風手¶
　　　又(賦野荼䕷/)¶
玉蕋瓏&KR0731;繞籬盈樹知誰種碧雲堆重化作飛瓊洞¶
勾挽春衫裊裊珠瓔弄風微動行人飛鞚更著清香送¶
　　　又(趙嘉議大尹壽席/)¶
政感豐年天公不禁興元酒金巵如斗滿獻君侯壽¶
福禄川增来處由寛厚從今後平登朝右官與人長久¶
　　　臨江仙(次仲正經歴韵三闋/)¶
<pb:KR4d0507_WYG_012-6a>¶
世路滔滔方得意從渠掉臂昻頭峥嶸笑殺楚纍囚功¶
名雖自許妻妾見應羞　吏隠羨君懐雅志胸中自有¶
嵩丘且須夏葛與冬裘隨時無不可未用賦歸休¶
　　　又¶
健筆興来揮樂府無愁可到睂頭可憐郊島兩詩囚枯¶
腸徒自惱騂汗只供羞　我欲與君追李白神遊共訪¶
丹丘千金不惜翠雲裘呼兒多換酒一醉萬縁休¶
　　　又¶
<pb:KR4d0507_WYG_012-6b>¶
俗務相仍何日了紛紛百緒千頭空教縈繞似遭囚情¶
知鷗與鷺亦解替人羞　春曉拂衣隨父老扶攜尋壑¶
經丘本無肥馬衣輕裘閑身元自在不問幾宜休¶
　　　又(次解東庵學士詠梅韻/)¶
聞説東庵梅最好何須逺訪西湖金衣相映玉肌膚幽¶
香俱可愛顔色不妨殊　花主惜春仍好事作詩清似¶
林逋氷蕤雪萼正敷腴只愁無客至那怕酒頻沽¶
　　　朝中措(張允濟子滿晬/)¶
<pb:KR4d0507_WYG_012-7a>¶
熊羆佳兆應神籖何必夢中占看取龍顱犀角不愁長¶
守虀鹽　今朝滿晬諸般排比筆墨先拈休道添丁無¶
用能教乃祖掀髯¶
　　　鷓鴣天(和客中重九/)¶
冷落寒芳一逕幽無詩無酒若為酬一生幾得花前醉¶
兩鬢難禁客裏秋　思往事淚盈眸共嗟日月去如流¶
短歌謾寄鄉鄰友寫入新牋字字愁¶
　　　又(壽楊同知/)¶
<pb:KR4d0507_WYG_012-7b>¶
好景良辰近上元天公為問產英賢政聲洋溢春風外¶
德澤流行漢水邉　官一品壽千年應知仁者得兼全¶
鳯凰池上恩波暖指日丹墀歩武聨¶
　　　又(壽耶律總管/)¶
霢霂春膏兆有年街頭粟賤不論錢時機似見天心順¶
物理端由刺史賢　人富貴壽綿延滿城桃李動芳妍¶
邦民香火才收罷黄閣聲名次第傳¶
　　　太常引(送趙叅政西城别筵/)¶
<pb:KR4d0507_WYG_012-8a>¶
相君今日已登程暫車馬駐西城尊酒若為情且喚取¶
雙歌送行　逺山顰蹙秋波凝竚清淚也盈盈便有遏¶
雲聲怎留得前頭斾旌¶
　　　人月圓(趙君錫再得雄/)¶
君家陰德多多種重得讀書郎掌中驚看隆顱犀角黛¶
抹朱粧　最堪歡處靈椿未老丹桂先芳他年須記于¶
門髙大車馬煌煌¶
　　　感皇恩(次子驤莭使示趙内翰韻/)¶
<pb:KR4d0507_WYG_012-8b>¶
家世本吾儒六韜能曉從事和林十年了一麾纔把尤¶
被揶揄嗔早漢城官滿處人傳道　郊次攀留馬前持¶
抱(闕/)　殷勤盡癃老謂君到處不見月烏驚繞天公終¶
料理桑榆好¶
　¶
　¶
　¶
　閑居叢稿卷十二¶
